TVS sui +12V: serve bidirezionale, altrimenti se si inverte la polarità si brucia il diodo. Che ne dice di un MMBZ18VAL?

Resistori di pull-up/down: R2, R8 e R9 sono superflui (sono integrati nei transceiver), R18 lo avrei messo su SDN piuttosto che su SSEL: se il micro è in reset o bloccato, è bene che anche la radio stia spenta.
Su R1 monterei un 10 kΩ, è più facile cortocircuitarlo se desse problemi ad alta velocità che non toglierlo se desse problemi di disturbi EMC.
RFM_CLK: il verso del segnale è dal modulo radio verso la CPU!

P2, P3, P4: non mi piace molto l'idea di dover inserire/togliere tre jumper alla volta. Non ci si può mettere un interruttorino a slitta? Serve almeno un 3PST, che sono rari, ma i 4PDT non costano molto se c'è spazio per metterli (tipo EG4208)

P1: ci saranno problemi a portare una linea CAN non protetta su un jumper? Io avrei messo o due resistori "sdoppiati" in modo da avere simmetria, o un interruttore pure qui.

R19-R20: non mi portano i conti del divider ratio. Ad ogni modo, mi pare sottodimensionato. Io lascerei un po' di headroom per potersi accorgere di sovratensioni. Direi che fare 1 LSB = 5 mV potrebbe essere una cosa buona: non saturiamo del tutto l'A/D, ma la risoluzione rimane comunque decente. Ciò significa un fondo scala di 20.48 V a 3.3 V di alimentazione e quindi un rapporto di 6.206

Sullo spare-function header è opportuno aggiungere anche massa e alimentazione.
A questo punto il suo pin-out diverrebbe:
1 - +3.3V
2 - GND
3 - EXT_AIN0
4 - EXT_AIN1
5 - RFM_GPIO0
6 - RFM_GPIO1
7 - I2C0_SDA
8 - I2C0_SCL
9 - I2C1_SDA
10- I2C1_SCL
(ho rinumerato i pin dedicati all'I2C in modo che si possa usare un connettore più corto se non servono entrambe le porte,
così ogni funzione ha una riga di pin dedicata: power, analog, GPIO, I2C0, I2C1)


Ora le dolenti note: la protezione da corrente inversa sullo switching è collegata male!

Secondo me i 3.3V EB e TLP vanno connessi direttamente assieme, non ci deve essere distinzione.
Ciò rende inutile il led D1 (c'è connesso esattamente sullo stesso posto sulla board texas).
Così facendo si ottiene una alimentazione indifferentemente dai +12 o dai +5, con priorità dai +5,
in quanto la loro presenza disconnetterebbe l'uscita dello switching.
Mi pare che il regolatore integrato nella board texas sia di per se protetto contro la corrente inversa.
Bisognerebbe anche trovare un modo per tenere spento U2 quando ci sono i +5V: il diodo parassita di Q1 non credo riesca ad accendersi e quindi lo switching si troverebbe a lavorare essenzialmente senza carico, ma forse è meglio spegnerlo del tutto. Un transistor che ne porta basso l'EN, che ne dice, val la pena? Bisogna proteggere il suo gate, e quello di Q1, da sovratensioni sulla linea +5V (che viene dall'USB)?
